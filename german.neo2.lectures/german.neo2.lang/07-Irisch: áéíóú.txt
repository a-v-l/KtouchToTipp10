Eorpaigh aontaithe san éagsúlacht
Cuimsíonn an tAontas Eorpach (AE) grúpa de thíortha Eorpacha daonlathacha atá ag obair as lámha a chéile i dtreo na síochána agus an rathúnais. Ní Stát é a bheartaítear a chur in ionad na stát atá ann faoi láthair ach tá níos mó i gceist leis ná díreach eagraíocht idirnáisiúnta eile. Go deimhin níl a mhacasamhail le fáil. Tá comhinstitiúidí curtha ar bun ag a chuid Ballstát a ndéanann siad cuid dá gceannasacht a tharmligean chucu. Sa chaoi sin is féidir cinntí maidir le hábhair shonracha a bhfuil comhleas acu iontu a dhéanamh go daonlathach ag leibhéal Eorpach.
